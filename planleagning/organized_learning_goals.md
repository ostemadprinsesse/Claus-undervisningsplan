# Samlede Læringsmål

## 1. Agil udvikling

### Viden
Den studerende har:
- forståelse for en moderne og relevant agil systemudviklingsmetode og kan reflektere over agile systemudviklingsmetoder.
- viden om løbende kvalitetssikring og levering (continuous integration and delivery) af it-systemer
- viden om virtuelle teams udvikling og løbende kvalitetssikring og levering af it-systemer (byggeklodser/building blocks)

### Færdigheder
Den studerende kan:
- anvende modeller og værktøjer, der er tilknyttet den agile metode og mestre dem i forhold til it-arkitektur professionen.
- anvende teknikker og værktøjer til automatisering af test.
- anvende et system til løbende kvalitetssikring og levering (continuous integration and delivery).
- formidle status på agile systemudviklingsprojekter.

### Kompetencer
Den studerende kan:
- deltage i en agil distribueret systemudviklingsproces.
- identificere egne læringsbehov og udvikle egen viden, færdigheder og kompetencer i relation deltagelse i agil systemudvikling og løbende kvalitetssikring, integration og levering

## 2. Cloud

### Viden
Den studerende har:
- viden om cloud computing-teknologier og hvordan det anvendes i praksis
- viden om og forståelse for mulige arkitekturer bygget op omkring en cloud-platform

### Færdigheder
Den studerende kan:
- anvende og udnytte cloud computing services i implementering af et moderne distribueret system
- anvende relevante værktøjer til at bygge og idriftsætte systemer baseret på cloud-teknologi
- lave prisberegninger for anvendelse af cloud-teknologi til idriftsættelse af en konkret applikation og formidle prisberegninger til interessenter
- vurdere og argumentere for anvendelse af specifikke cloud-services til at løse konkrete problemstillinger

### Kompetencer
Den studerende kan:
- håndtere komplekse og udviklingsorienterede situationer hvor der skal designes systemarkitekturer baseret på cloud-platforme
- indgå i et samarbejde omkring design, udvikling, konstruktion og idriftsættelse af cloud-baserede it-systemer

## 3. It-Arkitektur

### Viden
Den studerende har:
- viden om og forståelse for it-principper i relation til arbejdet med it-arkitektur samt kan reflektere over professionens praksis og anvendelse af teori og metode inden for it-arkitektur.
- viden om standarder og standardiseringsorganisationer.
- viden om interoperabilitetsrammeværk og -patterns.
- viden om servicekontrakter.

### Færdigheder
Den studerende kan:
- opsætte og anvende principper for arbejdet med it-arkitektur og mestre de færdigheder inden it-arkitektur der knytter sig til beskæftigelsen inden for professionen
- designe og realisere it-services til understøttelse af forretningsprocesaktiviteter, baseret på it-principper med løst koblede komponentarkitekturer
- formidle it-arkitekturarbejde til it-arkitekter

### Kompetencer
Den studerende kan:
- håndtere komplekse og udviklingsorienterede situationer med at designe og realisere interoperabilitetsarkitekturer
- identificere egne læringsbehov og udvikle egen viden, færdigheder og kompetencer i relation til it-principper, standarder og interoperabilitet
